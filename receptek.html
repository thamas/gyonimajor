<!DOCTYPE html>
<html>

  <head>
    <meta charset='utf-8'>
<meta http-equiv="X-UA-Compatible" content="chrome=1">
<meta name="viewport" content="width=device-width, initial-scale=1">

<link rel="stylesheet" type="text/css" media="screen" href="css/stylesheet.css">


    <meta name="description" content="Gyóni Major – Édesburgonya (batáta) és egyéb termények termesztése és forgalmazása Zlinszky Ferenc és Gergely családi gazdaságában.">
    <title>Gyóni Major – Édesburgonya (batáta) termesztés és forgalmazás Zlinszky Ferenc családi gazdaságában</title>
  </head>

  <body>
    <nav class="nav" role=navigation>
  <ul>
  <li class="nav__item">
    <a href="index.html" class="nav__link ">Rólunk</a>
  </li>
  <li class="nav__item">
    <a href="termenyeink.html" class="nav__link ">Terményeink</a>
  </li>
  <li class="nav__item">
    <a href="gyumolcsos.html" class="nav__link ">Gyümölcsös</a>
  </li>
    <li class="nav__item">
    <a href="receptek.html" class="nav__link active ">Receptek</a>
  </li>
</ul>

</nav>


<!-- HEADER -->
<div id="header_wrap" class="outer">
  <header class="inner">
    <h1 id="project_title"><a class="site-name__link" href="index.html">Gyóni Major</a></h1>
    <p id="project_tagline">
      2373 Dabas-Gyón, Kossuth Lajos út 87.
    </p>
  </header>
</div>


    <!-- MAIN CONTENT -->
    <div id="main_content_wrap" class="outer">
      <section id="main_content" class="inner">

        <h2>Receptek édesburgonyával</h2>

        <p>Az édesburgonya minden olyan technikával elkészíthető, amilyent a burgonyához használunk: lehet sütni és főzni, héjában vagy anélkül, egészben vagy feldarabolva. Felhasználása – édeskés íze miatt – azonban szélesebb körű: édes süteményekhez is használhatjuk.</p>

        <p>És elöljáróban <strong>egy fontos megjegyzés:</strong> természetesen az itt közölt recepteket mindenki ízlése, kreativitása, kedve és fantáziája szerint alakíthatja! Szerintünk épp ez adja a főzés lényegét és örömét: hogy saját szánk íze szerint alakítjuk a dolgokat; alkothatunk valamit magunk és szeretteink örömére.</p>

        <ul>
          <li><a href="#elokeszites">Előkészítés</a></li>
          <li><a href="#koretek">Köretek</a></li>
          <ul>
            <li><a href="#batatapure">Édesburgonya egészben sütve vagy főzve; batátapüré</a></li>
            <li><a href="#olajban">Olajban (zsírban) sült édesburgonya</a></li>
            <li><a href="#tocsni">Édesburgonya tócsni</a></li>
            <li><a href="#zoldseges">Zöldséges édesburgonya köret</a></li>
          </ul>
          <li><a href="#levesek">Levesek</a></li>
          <ul>
            <li><a href="#kremleves">Édesburgonya krémleves</a></li>
            <li><a href="#krumplileves">Hagyományos „krumplileves” – édesburgonyából</a></li>
          </ul>
          <li><a href="#foetelek">Főételek</a></li>
          <ul>
            <li><a href="#spenotos">Spenótos-sonkás édesburgonya</a></li>
            <li><a href="#tepsis">Tepsis édesburgonya</a></li>
            <li><a href="#tuzdelt">Tűzdelt édesburgonyák</a></li>
            <li><a href="#mezes-mustaros-csirke">Mézes-mustáros csirkecombok édesburgonya ágyon</a></li>
            <li><a href="#gyumolcsos-csirkemell">Gyümölcsös csirkemell batáta-csőben</a></li>
            <li><a href="#lilahagymas">Lilahagymás, tonhalas édesburgonya</a></li>
          </ul>
          <li><a href="#kremek">Édesburgonya krémek</a></li>
          <ul>
            <li><a href="#kremalap">Édesburgonya krém alap</a></li>
            <li><a href="#sos-kremek">Sós krémek</a></li>
            <ul>
              <li><a href="#fokhagymas">Fokhagymás</a></li>
              <li><a href="#hagymas-mustaros">Hagymás-mustáros</a></li>
              <li><a href="#zoldfuszeres">Zöldfűszeres</a></li>
              <li><a href="#batatas-paprikakrem">Batátás paprikakrém télire (nagy adag!)</a></li>
            </ul>
            <li><a href="#pikans-kremek">Pikáns krémek</a></li>
            <ul>
              <li><a href="#mezes-mustaros-krem">Mézes-mustáros</a></li>
              <li><a href="#chutney">Édesburgonya chutney</a></li>
            </ul>
            <li><a href="#edes-kremek">Édes krémek</a></li>
            <ul>
              <li><a href="#egyszeru-edes-krem">Egyszerű édes krém</a></li>
              <li><a href="#fuszeres-edes-krem">Fűszeres édes krém</a></li>
            </ul>
          </ul>
          <li><a href="#sutemenyek">Sütemények</a></li>
          <ul>
            <li><a href="#sos-sutik">Sós sütemények</a></li>
            <li><a href="#sos-edes-csiga">Sós és édes csiga</a></li>
            <li><a href="#szerelmeslevel">Szerelmeslevél, batyu</a></li>
            <li><a href="#batatas-bukta">Batátás bukta</a></li>
          </ul>
        </ul>

        <h3 id="elokeszites">Előkészítés</h3>

        <p>A gumókat elkészíthetjük héjában vagy hámozva. Ha héjában sütjük vagy főzzük, mossuk meg alaposan. A hámozás a frissen szedett gumók esetén (ilyennel szeptember végén – október elején találkozhatunk a hazai piacokon, csak hazai termesztésből!) történhet egyszerűen a mosogató szivacs „dörzsi”-felével vagy kaparással, mint pl. az újkrumplinál – a friss gumók héja nagyon vékony és könnyen lejön. Később, amikor már csak tárolt batáta kapható, inkább hámozzuk, mert (az eltarthatóság érdekében alkalmazott hőkezelés során) a gumók héja megvastagodik, szívósabb lesz.</p>

        <p>A megtisztított gumókat hagyhatjuk egészben, vághatjuk kockára, hasábba vagy szeletekre.</p>

        <h3 id="koretek">Köretek</h3>

        <p><strong>Hozzávalók:</strong> Személyenként 150–200 g édesburgonya, sütőolaj vagy zsír, só, ízlés szerint fűszerek.</p>

        <h4 id="batatapure">Édesburgonya egészben sütve vagy főzve; batátapüré</h4>

        <p>A nagyjából egyforma méretű édesburgonya gumókat megmossuk, majd sütőben, magas hőmérsékleten (kb. 200 C°), a gumók méretétől függően 25-45 percig sütjük (a nagyobbak értelemszerűen lassabban sülnek át. Tehetünk rá alufóliát is – így több nedvességet őriznek meg, a sült gumó kicsit lágyabb lesz.)</p>

        <p>Az így sütött gumók pépes állagúak lesznek; hosszában kettévágva, héjában hagyva vagy meghámozva tányérra tehetők, vagy hámozás után, pépesítve püréként használhatók. Tehetünk hozzá vajat és/vagy tejet, mint a hagyományos krumplipüréhez, de óvatosan: az édesburgonya sokkal kevesebb keményítőt tartalmaz, mint a krumpli, így ezekből csak keveset „vesz föl”!!!</p>

        <p>Ízesíthetjük – ízlés szerint – kevés sóval (ez kiemeli az ízét), granulált vagy friss zúzott fokhagymával, őrölt borssal, zöldfűszerekkel, pl. őrölt tárkonnyal, lestyánnal, rozmaringgal, borsikafűvel (csomborral), stb.; vagy édesen, szerecsendióval, gyömbérrel, fahéjjal, vaníliával.</p>

        <p>Ugyanezt elkészíthetjük főzve is (annyi, enyhén sózott főzővizet használjunk, amennyi az édesburgonyát éppen ellepi), de saját tapasztalatunk szerint a sütött gumók íze valamivel jellegzetesebb, mint a főzötteké.</p>

        <h4 id="olajban">Olajban (zsírban) sült édesburgonya</h4>

        <p>A gumókat meghámozzuk, és nagyjából egyforma kockákra, hasábokra vagy szeletekre vágjuk. Fritőzben vagy lábosban olajat (pálmaolajat, sütőolajat vagy -zsírt) forrósítunk (szintén ajánlott a magas, 200 C° körüli hőmérséklet!), és az édesburgonyát néhány perc alatt készre sütjük. Lecsepegtetjük, ízlés szerint sózzuk.</p>

        <p>A szeletekre vágott gumókat süthetjük grillezve is, kevés zsírral/olajjal megkent lapon, vagy – kerti sütés esetén – tárcsán.</p>

        <p>Tapasztalatunk szerint az édesburgonya kicsivel hosszabb sütésidőt igényel, mint a krumpli. Az állaga valamivel puhább a sütés után, mint a krumplié. Ha ropogósan szeretnénk elkészíteni, vágjuk vékony szeletekre (kb. 1 mm!, mint a „rosejbnit”).</p>

        <h4 id="tocsni">Édesburgonya tócsni</h4>

        <p>A meghámozott gumókat a nagyobb lyukú sajtreszelőn lereszeljük. Mély tálban jól összekeverjük 150 g-onként egy evőkanál liszttel, ízlés szerint sózzuk, fűszerezzük. (Én szoktam beleütni tojást is, kb 500 g-ig egyet, nagyobb mennyiséghez kettőt is, de anélkül is működik.)</p>

        <p>Serpenyőben kevés olajat vagy zsírt forrósítunk, majd a masszából evőkanálnyi adagokat teszünk bele és kissé elsimítjuk. Miután az egyik oldala megsült, átfordítjuk, majd papírszalvétára/-törlőre szedjük.</p>

        <p>Ha szabályosabb formájú tócsnikat szeretnénk, használhatunk a sütéshez valamilyen formát. Én pl. azonos méretű pogácsaszaggatókat használok – a könnyebb kezelhetőség érdekében leszedtem róluk a „fület”. Az így kapott “gyűrűket” kissé megkenve a serpenyőbe teszem, és ezekbe simítok kb. 1 cm vastagon masszát. Mikor az egyik oldala megsült, a gyűrűt óvatosan leveszem, majd a tócsnit megfordítom – ekkor már nem esik szét.</p>

        <h4 id="zoldseges">Zöldséges édesburgonya köret</h4>

        <p><strong>Hozzávalók 4 személyre:</strong></p>

        <ul>
            <li>600 g édesburgonya</li>
            <li>2 fej lila hagyma (vagy vörös)</li>
            <li>2 közepes cukkini</li>
            <li>200 g (cheddar)sajt</li>
            <li>3 dl zöldség alaplé (vagy víz)</li>
            <li>3 ek (olíva)olaj</li>
            <li>só, bors, fűszerpaprika, kurkuma vagy sáfrány</li>
        </ul>

        <p><strong>Elkészítés:</strong></p>

        <p>Az édesburgonyát megtisztítjuk, kb. 2 cm-es kockákra vágjuk. Felkarikázzuk a megtisztított lila hagymát, a cukkiniket hosszában kettévágjuk és kb 1 cm-es szeletekre vágjuk. Felszeleteljük a sajtot is. A felkockázott zöldségeket megsózzuk, borsozzuk, rászórjuk a fűszerpaprikát és a kurkumát (sáfrányt), jól összekeverjük. Egy tűzálló tálat kikenünk az olajjal, beleborítjuk a zöldség-keveréket és elegyengetjük. Ráöntjük a zöldség alaplevet (vizet), rátesszük a sajtszeleteket, majd alufóliával letakarva, 190 C°-ra előmelegített sütőben kb. 30 percig sütjük. Levesszük a fóliát és - ha az édesburgonya még nem volna teljesen puha - néhány percig tovább sütjük.</p>

        <h3 id="levesek">Levesek</h3>

        <h4 id="kremleves">Édesburgonya krémleves</h4>

        <p><strong>Hozzávalók 4 személyre:</strong></p>

        <ul>
            <li>850 g édesburgonya</li>
            <li>1 nagy fej vöröshagyma</li>
            <li>2 ek (olíva)olaj</li>
            <li>2 ek méz (vagy juharszirup, esetleg cukor)</li>
            <li>1 l víz (még jobb, ha zöldség-alaplé)</li>
            <li>2,5 dl tej (vagy 1,5 dl főzőtejszín)</li>
            <li>Ízlés szerint: só, bors, fokhagyma, fűszerek</li>
        </ul>

        <p><strong>Elkészítés:</strong></p>

        <p>A sütőt melegítsük elő 180-200 C°-ra, közben hámozzuk meg a gumókat és a vöröshagymát és vágjuk kockákra ill. cikkekre. Az olajat és a mézet (vagy a juharszirupot, esetleg cukrot) tegyük sütőtálba, tegyük rá az édesburgonyát és a hagymát, sózzuk, fűszerezzük, jól forgassuk össze, majd süssük, amíg kissé megpirul (kb. 25-30 perc).</p>

        <p>Egy lábasba tegyük bele a sült keveréket, majd öntsük fel a vízzel (ill. a zöldség alaplével), forraljuk fel és főzzük 5-10 percig. A tűzről levéve turmixszoljuk össze (pl. botmixerrel), majd keverjük bele a tejet (v. tejszínt); ha túl sűrűnek találnánk, kevés vízzel hígítsuk, majd újra forraljuk össze. Kóstolás után utánafűszerezzük és tálaljuk.</p>

        <p>Ha pikáns ízekkel szeretjük, tehetünk bele zúzott fokhagymát, oregánót, tárkonyt vagy akár kevés chili paprikát (a magyar csípős fűszerpaprika ugyanaz, ha nem még jobb!!!)</p>

        <p>Ha édesebben szeretjük, fűszerezhetjük fahéjjal, szerecsendióval, gyömbérrel vagy akár vaníliával is.</p>

        <p>És az édes-pikáns fűszerezés kombinációja is elképzelhető…</p>

        <h4 id="krumplileves">Hagyományos „krumplileves” – édesburgonyából</h4>

        <p><strong>Hozzávalók 4 személyre:</strong></p>

        <ul>
            <li>850 g édesburgonya</li>
            <li>1 nagy fej vöröshagyma</li>
            <li>1 l víz (esetleg zöldség- vagy húsleves alaplé)</li>
            <li>2-3 ek olaj vagy zsír</li>
            <li>ízlés szerint só, őrölt bors, pirospaprika, esetleg 1 gerezd fokhagyma</li>
        </ul>

        <p><strong>Elkészítés:</strong></p>

        <p>Az édesburgonyát meghámozzuk, kockára vágjuk, a vöröshagymát ugyancsak megtisztítjuk és apróra vágjuk/reszeljük. Egy lábasba beletesszük az olajat/zsírt, forrósítjuk, majd rádobjuk a hagymát, megsózzuk, kissé megdinszteljük. Rátesszük a feldarabolt édesburgonyát, a fűszereket, összeforgatjuk, majd felöntjük a vízzel (vagy alaplével) és felforraljuk. Forrás után addig főzzük, amíg az édesburgonya megpuhul. Szükség szerint utánaízesítjük.</p>

        <h3 id="foetelek">Főételek</h3>

        <h4 id="spenotos">Spenótos-sonkás édesburgonya</h4>

        <p><strong>Hozzávalók 4 személyre:</strong></p>

        <ul>
            <li>600 g édesburgonya</li>
            <li>30 g friss spenót</li>
            <li>2 fej vörshagyma</li>
            <li>2 gerezd fokhagyma</li>
            <li>150-170 g sonka (lehet részben vagy egészben bacon is)</li>
            <li>3 ek olaj</li>
            <li>só, bors, rozmaring ízlés szerint</li>
        </ul>

        <p><strong>Elkészítés:</strong></p>

        <p>Tisztítsuk meg a spenótot és forrázzuk le, 3-4 perc után a vizet öntsük le róla. Hámozzuk meg az édesburgonyát, és vágjuk 2-3 cm-es kockákra, a vöröshagymát nagyobb darabokra, a fokhagymát apróra vágjuk vagy zúzzuk és kockázzuk fel a sonkát is. Serpenyőben, az olajon pároljuk üvegesre a vöröshagymát, kissé megsózva, majd dobjuk rá a fokhagymát és a sonkát is. A sonkát csak nagyon röviden, sűrűn forgatva süssük (2-3 perc), mert könnyen szívós, kemény lesz, különösen, ha sózott füstölt sonkát választottunk! Tegyük rá az édesburgonya kockákat, a fűszereket és a spenótot, keverjük össze, öntsünk alá kevés vizet és fedő alatt pároljuk 10-15 percig, majd a fedőt levéve még kb. 5 percig, amíg a leve nagyjából elpárolog.</p>

        <h4 id="tepsis">Tepsis édesburgonya</h4>

        <p><strong>Hozzávalók 4 személyre:</strong></p>

        <ul>
            <li>600 g édesburgonya</li>
            <li>500 g csirke (vagy másmilyen) hús</li>
            <li>500 g zöldségkeverék (mirelit v. friss, darabolt)</li>
            <li>1-2 paradicsom</li>
            <li>1 nagy vöröshagyma</li>
            <li>3-5 gerezd fokhagyma</li>
            <li>Magok, só, bors, ízlés szerint zöldfűszerek</li>
        </ul>

        <p><strong>Elkészítés:</strong></p>

        <p>Az édesburgonyát megtisztítjuk, 2-2,5 cm-es kockákra vágjuk. Egy sütőtepsit megkenünk olajjal, beleszórjuk az édesburgonyát és a zöldségeket. Ha friss zöldséget használunk, daraboljuk fel, a répát karikára vagy kockára, a karfiolt, brokkolit rózsákra szedjük, stb., de használhatunk mirelit zöldség-keverékeket is, ízlés szerint - sokféle kapható. Tegyük rá a zúzott fokhagyma gerezdeket és a felkockázott húst is. Sózzuk meg és szórjuk rá a fűszereket is, majd az egészet keverjük össze és egyengessük el. Szórhatunk rá magvakat is: keshudiót, fenyőmagot, mogyorót, mandulát. 200 C⁰-ra előmelegített sütőbe tesszük és kb. 20-25 percig sütjük. Ekkor rátesszük a felszeletelt paradicsomot és vöröshagymát, és további kb. 15 percig sütjük.</p>

        <h4 id="tuzdelt">Tűzdelt édesburgonyák</h4>

        <p>Ez nem annyira egy recept, mint inkább egy elkészítési mód.</p>

        <p><strong>Hozzávalók 4 személyre:</strong></p>

        <ul>
            <li>4 nagyobb édesburgonya gumó</li>
            <li>kb 200 g reszelt sajt</li>
            <li>hús-, sonka-, szalonna-, sajt-, paradicsom- stb. szelet, a tűzdeléshez.</li>
            <li>só, fűszerek ízlés szerint</li>
        </ul>

        <p><strong>Elkészítés:</strong></p>

        <p>Az édesburgonyákat meghámozzuk és a hossztengelyére merőlegesen, kb. 5-10 mm-enként bevágjuk majdnem az alapjáig. Az így kapott résekbe tűzdeljük a hozzávalókat egyenként vagy párosítva, ízlés szerinti kombinációban. Néhány “klasszikus” példa: egy-egy résbe kerül egy szelet sonka és egy szelet sajt ill. paradicsom, váltakozva; vagy: egy vékony szelet szalonna és sajt; vagy: egy szelet mozarella és egy szelet paradicsom; vagy: egy szelet alma és egy szelet csirke mell, stb. A résekbe kerülő “valamiket” szórjuk meg hozzáillő fűszerekkel a tűzdelés előtt!</p>

        <p>A tűzdelt gumókat kikent sütőedénybe tesszük, kissé megsózzuk, majd 200-220 C⁰-ra előmelegített sütőben kb. 30 percig sütjük. Meghintjük a reszelt sajttal és 10-15 percig tovább sütjük, amíg a sajt szépen megpirul.</p>

        <h4 id="mezes-mustaros-csirke">Mézes-mustáros csirkecombok édesburgonya ágyon</h4>

        <p><strong>Hozzávalók 4 személyre:</strong></p>

        <ul>
            <li>4 csirkecomb</li>
            <li>6 ek méz</li>
            <li>3-4 ek mustár</li>
            <li>1-2 ek szójaszósz (vagy Worcestershire-szósz)</li>
            <li>600 g édesburgonya</li>
            <li>1 fej vöröshagyma</li>
            <li>3 gerezd fokhagyma</li>
            <li>250 g gomba (esetleg más zöldség)</li>
            <li>olaj, só, curry, fűszerek ízlés szerint</li>
        </ul>

        <p><strong>Elkészítés:</strong></p>

        <p>A mustárt, a mézet és a curryt erőteljesen elkeverjük egy evő kanál (olíva)olajjal. A csirkecombokat megmossuk, megtöröljük, ízlés szerint megsózzuk, borsozzuk, majd minden oldalukon bekenjük a mézes-mustáros keverékkel és egy tálban (az esetleg maradt keveréket öntsük rá) félretesszük. Nem baj, ha egy-két órával korábban elkészítjük - a pácolódás csak jót tesz neki.</p>

        <p>Az édesburgonyát, a hagymát és a gombát (vagy más zöldséget) tisztítsuk meg, vágjuk kockára (a hagymát és a gombát is inkább nagyobb darabokra). Keverjük össze az összezúzott fokhagymával és tegyük sütőedénybe, kissé sózzuk, és szórjuk meg az ízlés szerint választott fűszerekkel. Tegyük rá a tetejére a pácolt csirkecombokat, a tálban maradt mézes-mustáros keveréket öntsük rá. 190 C⁰-ra előmelegített sütőben kb. 50-60 percig süssük.</p>

        <h4 id="gyumolcsos-csirkemell">Gyümölcsös csirkemell batáta-csőben</h4>

        <p><strong>Hozzávalók 4 személyre:</strong></p>

        <ul>
            <li>800-850 g csirke (v. pulyka) mell-filé</li>
            <li>2-3 x 200 g gyümölcs</li>
            <li>400 g édes fűszerezésű batátakrém (lásd: lejjebb)</li>
        </ul>

        <p><strong>Elkészítés:</strong></p>

        <p>A húst megmossuk, esetleg (főleg ha pulykát használunk) nagy szeletekre vágjuk (a deszkával párhuzamosan.) Megsózzuk, fűszerezzük. Én őrölt borssal és granulált fokhagymával szoktam megszórni, de használtam már curryt és zöldfűszereket is…</p>

        <p>Egy mély jénai sütőtál aljára egy réteg batátakrémet kenek, majd rászórok vegyesen gyümölcsöket. A képen aszaltszilva-őszibarack kompót összeállítás látható, de használhatunk más, aszalt- vagy idény-gyümölcsöt, mazsolát, stb. is.</p>

        <p>Erre kerül egy réteg hús, majd ismét gyümölcs, végül újabb hússzeletek. A tetejét ismét batátakrémmel borítom be. (A “csőben” sütés valami ilyesmit: tészta-, beschamell- vagy más “burkolat”-ban való sütést jelent.)</p>

        <p>A tálat a sütőbe teszem és 180 C⁰-on kb. 45-50 percig sütöm (amíg a hús megfelelően átsül; ezt hústűvel vagy -villával ellenőrizhetjük.)</p>

        <h4 id="lilahagymas">Lilahagymás, tonhalas édesburgonya</h4>

        <p><strong>Hozzávalók 4 személyre:</strong></p>

        <ul>
            <li>1 kg édesburgonya</li>
            <li>2 tonhalkonzerv, lecsöpögtetve</li>
            <li>2 kis fej lilahagyma, vékonyra szeletelve</li>
            <li>(erős)paprika vagy chili, ízlés szerint</li>
            <li>fél citrom vagy lime frissen facsart leve</li>
            <li>8 kanál majonéz, vagy natúr joghurt</li>
            <li>friss vágott koriander vagy petrezselyem</li>
        </ul>

        <p><strong>Elkészítés:</strong></p>

        <p>Az édesburgonyát megmossuk, majd héjastól, 25-40 perc alatt (amíg meg nem puhul), forró sütőben megsütjük. Kettévágva vágott felükkel felfelé, tányérra rakjuk.</p>

        <p>A lecsepegtetett tonhalat egy villával kicsit szétszedjük és ráhalmozzuk az édesburgonyákra, megszórjuk a szeletelt lilahagymával, és a paprikával, meglocsoljuk a citrom levével és mindegyikre teszünk egy kanál majonézt (vagy joghurtot). Friss, vagy fagyasztva szárított, aprított koriander zölddel (vagy petrezselyemmel) megszórva tálaljuk.</p>

        <h3 id="kremek">Édesburgonya krémek</h3>

        <p>Az édesburgonyából készített krémeket használhatjuk önmagukban, (pirított)kenyérre kenve, akár a padlizsán-, paprika- vagy egyéb zöldséges krémeket, vagy melegítve/hidegen hús/zöldség ételekhez mártásként. Mi - ezek mellett - gyakran használjuk úgy, hogy szeletelt, sózott húsokat mindkét oldalukon valamelyik krémmel megkenve, tepsiben megsütünk.</p>

        <p>A krémeknél az alap ugyanaz, különbség csak az ízesítésben van. Az itt felsorolt különféle fűszerezések-ízesítések csak példák, olyanokat írok le, amiket mi szeretünk, nálunk beváltak, és vevőink a piacokon is keresik. A fűszerezésnek, újabb variációk kitalálásának azonban tényleg csak az egyéni kreativitás szab határt; kísérletezhet tehát mindenki fantáziája szerint; sok sikert és örömet kívánunk hozzá!</p>

        <p>Az alábbiak szerint készített édesburgonya krémek nem tartalmaznak tartósító szert! Ezért - elsősorban cukortartalmuk miatt - előbb-utóbb megerjedhetnek. Tapasztalatunk szerint, ha hűtőszekrényben tároljuk, legalább egy hétig, de inkább 10-12 napig biztonsággal eltarthatók. Ezért javasoljuk, hogy egy-egy alkalommal csak kisebb, a családnak egy hétre elegendő mennyiséget készítsünk belőle.</p>

        <p>A recepteket 500 g édesburgonyához adjuk meg – ha kevesebbet/többet készítenek, a fűszerekből, ízesítőkből használjanak arányosan kevesebbet/többet.</p>

        <p><strong>Hozzávalók:</strong></p>

        <ul>
            <li>500 g édesburgonya</li>
            <li>fűszerek, ízesítő anyagok</li>
        </ul>

        <h4 id="kremalap">Édesburgonya krém alap:</h4>

        <p>Az édesburgonya gumókat megmossuk, sütőtálba/tepsibe tesszük és 200-220 C⁰-on, alufólia alatt - mérettől függően - 25-45 percig sütjük. Ha puhára sült, meghámozzuk, és a belsejét keverőgéppel vagy botmixszerrel pépesítjük.</p>

        <h4 id="sos-kremek">Sós krémek</h4>

        <h5 id="fokhagymas">Fokhagymás:</h5>

        <p>Az édesburgonya alapot megsózzuk, borsozzuk és elkeverjük 3-4 gerezd zúzott fokhagymával.</p>

        <h5 id="hagymas-mustaros">Hagymás-mustáros:</h5>

        <p>Egy nagyobbacska fej vöröshagymát apróra vágunk és kevés zsíron/olajon, megsózva megdinsztelünk, enyhén megpirítunk. A hagymát és 4-5 ek mustárt (ízlés szerint!) az alaphoz keverünk. Sózzuk, borsozzuk ízlés szerint.</p>

        <h5 id="zoldfuszeres">Zöldfűszeres:</h5>

        <p>Ennél a krémnél végképp nem tudunk mennyiségeket megadni. Bármelyik őrölt vagy morzsolt zöldfűszer felhasználható, ahogyan a friss, apróra vágottak is. Annyit és olyan arányban, kombinációban tegyünk az alapba, amennyit és ahogyan szeretjük.</p>

        <p>A szóbajöhető fűszerek sora “szinte végtelen”; hogy néhány egyszerűbbet megemlítsünk: kakukkfű, rozmaring, borsikafű (csombor), tárkony, majoránna, oregánó, lestyán, zeller, petrezselyem, curry, őrölt koriander, babér vagy kömény, stb.</p>

        <h5 id="batatas-paprikakrem">Batátás paprikakrém télire (nagy adag!)</h5>

        <p><strong>Hozzávalók:</strong></p>

        <ul>
            <li>2,5 kg vöröshagyma</li>
            <li>4 kg kápia paprika</li>
            <li>3 kg padlizsán</li>
            <li>4 kg batáta</li>
            <li>1,5 l paradicsomlé vagy 50 dkg paradicsom-sűrítmény</li>
            <li>só</li>
            <li>bors</li>
            <li>10-15 babérlevél</li>
            <li>1 nagy csokor szárított zellerlevél</li>
            <li>esetleg fokhagyma, fűszerek</li>
            <li>6 dl olaj+a tetejére</li>
        </ul>

        <p><strong>Elkészítés:</strong></p>

        <p>A paprikát megmossuk, sütőpapírral bélelt tepsibe egymás mellé helyezzük, és megsütjük. Mindenképpen érdemes a legmagasabb hőfokon, a sütőt grill funkcióra kapcsolva sütni őket, hogy jól megfeketedjen a bőrük. Ha már igen feketék, (ez kb. 25-30 perc) a sütőből kihúzva azonnal takarjuk le a tepsit alufóliával, és hagyjuk letakarva 5 percig. A gőz szépen felpuhítja majd a paprika megfeketedett héját, és így könnyebben lejön. A padlizsánokat is megsütjük: félbevágva tepsibe tesszük, sózzuk, borsozzuk, meglocsoljuk egy kis olajjal, és alufóliával lefedve 25-30 perc alatt megsütjük. Ha kihűltek, a padlizsánok belsejét kikanalazzuk, egy nagyobb fazékba tesszük az olajra, mellé dobjuk a meghámozott paprikákat is. A hagymát apróra vágjuk, kevés sóval üvegesre dinszteljük, és a zöldségekre tesszük. Közben egyhén sós vízben puhára főzzük a felkockázott batátát, leszűrjük, jól lecsepegtetjük és ugyancsak a fazékba tesszük. Ráöntjük a paradicsomlevet, ízlés szerint ízesítjük a fűszerekkel meg a fokhagymával, jól összekeverjük és nagyon lassú tűzön, gyakran megkevergetve addig főzzük, amíg a massza besűrűsödik.</p>

        <p>Tiszta, száraz üvegekbe szedjük, az alját óvatosan megütögetjük, hogy a levegő minél jobban kijöjjön belőle, tetejükre kevés olajat töltünk, majd először vizes dunsztba tesszük, aztán 24 órára száraz dunsztba. A felbontatlan üvegekben sokáig eláll és felbontva is jobban bírja, mint a dunsztolás nélkül készült krémek, de azért nem akármeddig. Érdemes az eltevéshez akkora üvegeket választani, hogy felbontás után legfeljebb 10-14 nap alatt elfogyjon; és addig is: a megkezdett üveget tartsuk hűtőben!</p>

        <h4 id="pikans-kremek">Pikáns krémek</h4>

        <h5 id="mezes-mustaros-krem">Mézes-mustáros:</h5>

        <p>Az enyhén sózott alaphoz 4-5 ek mézet és 3-4 ek mustárt keverünk. Pikánsabb lesz, ha pl. csípős angol mustárt használunk. Tovább fűszerezhetjük borssal, tárkonnyal, kevés zúzott korianderrel, curryvel vagy őrölt gyömbérrel.</p>

        <h5 id="chutney">Édesburgonya chutney:</h5>

        <p>Az enyhén sózott alaphoz keverünk 1 ek 20 %-os ecetet, 2-3 ek szója- vagy worcestershire-szószt, és 3-4 ek valamilyen sűrű lekvárt, pl. szilvát, meggyet, áfonyát. De tehetünk hozzá a lekvár helyett 1-2 ek forró karamellizált cukorban megforgatott, hasonló mennyiségű ananászt, mangót vagy más, apróra vágott friss gyümölcsöt is. Fűszerezhetjük őrölt fahéjjal, szerecsendióval, szegfüszeggel, kardamommal. Az eredeti chutney-k gyakran csípősek: ha ilyent szeretnénk, tegyünk hozzá ízlés szerint chilit vagy csípős fűszerpaprikát, cayenne-borsot.</p>

        <h4 id="edes-kremek">Édes krémek</h4>

        <p>Én az édes krémeket elsősorban süteményekben szoktam használni, nomeg – bevallom – unokáim kedvéért is készítek olykor. (Ez ellentmond ugyan puritán neveltetésemnek, de hát egy nagyapa, ugyebár…)</p>

        <p>Mindenesetre: az édes krémek alapjául szolgáló gumókat alufólia nélkül szoktam sütni, így az alap kevésbé lágy, töltelékként kicsit jobb a “tartása”.</p>

        <h5 id="egyszeru-edes-krem">Egyszerű édes krém:</h5>

        <p>A krém alapot néhány kanál cukorral, esetleg mézzel vagy juharsziruppal tovább édesítjük.</p>

        <h5 id="fuszeres-edes-krem">Fűszeres édes krém:</h5>

        <p>A krém alapot mézzel, vaniliával (vaniliás cukorral), szegfűszeggel, szerecsendióval, fahéjjal, kardamommal vagy ezek kombinációjával ízlés szerint fűszerezzük. (Érdemes mindegyikből a frissen őrölt változatot használni.)</p>

        <h3 id="sutemenyek">Sütemények</h3>

        <h4 id="sos-sutik">Sós sütemények</h4>

        <p>Bármelyik “krumplis” sütemény (pogácsa, stangli, lepény, stb.) elkészíthető édesburgonyával is; értelemszerűen az eredeti recept “hozzávalók” rovatában a főtt krumplit megfelelő mennyiségű édesburgonyával, sós, vagy bármelyik sós fűszerezésű édesburgonyakrémmel felcserélve. Egyetlen fontos szempont, hogy mivel az édesburgonya sokkal kevesebb keményítőt tartalmaz, mint a krumpli, a folyékony hozzávalók adagolásával legyünk óvatosabbak, mert ezekből az édesburgonya kevesebbet “vesz föl”, mint a krumpli. Azonos állagú tészta készítéséhez tehát édesburgonya használata esetén kevesebb folyadék (tej, víz, stb.) kell.</p>

        <p>Az édesburgonyával vagy sós (fűszerezésű) krémmel kidolgozott tésztát nyújtsuk ki megfelelő vastagságúra, szaggassuk ki pogácsa szaggatóval vagy vágjuk fel derelye vágóval, és kizsírozott-lisztezett sütőlapra/tepsibe téve, tojással megkenve, szükség szerint sajttal, sóval, fűszerrel meghintve süssük ki.</p>

        <h4 id="sos-edes-csiga">Sós és édes csiga</h4>

        <p>Mélyhűtött vagy otthon készített leveles (vajas vagy hájas) tésztát kb. 0,5 cm vastagra, téglalap alakban kinyújtunk. Jó 0,5 cm vastagon megkenjük sós, sós-fűszeres vagy valamelyik édes ízesítésű édesburgonya-krémmel, és föltekerjük. Hűtőszekrényben 20-30 percig pihentetjük. A sütőt előmelegítjük 160-180 C⁰-ra, közben a tésztatekercset éles késsel 1 cm-es szeletekre vágjuk, és az így kapott csigákat kizsírozott-lisztezett vagy sütőpapírral bélelt tepsibe rakva kisütjük.</p>

        <h4 id="szerelmeslevel">Szerelmeslevél, batyu</h4>

        <p>Mélyhűtött vagy otthon készített leveles (vajas vagy hájas) tésztát kb. 0,5 cm vastagra, téglalap alakban kinyújtunk, és négyzetekre vágunk. Ha háromszög alakú (klasszikus “szerelmes levél”-formájú) süteményeket szeretnénk, az egyik sarkukba, ha a “batyu” alakú is megfelel, az egyik oldalukra teszünk édesburgonya krémet (szintén lehet sós is, édes is). A négyzeteket megfelelően (átlósan vagy keresztben) félbehajtva, a találkozó széleket vízbe mártott kenőecsettel megkenve összehajtjuk, a széleket gyengéden összenyomva lezárjuk, kizsírozott-lisztezett vagy sütőpapírral bélelt tepsibe tesszük és 160-180 C⁰-ra előmelegített sütőben kisütjük.</p>

        <p>Ugyanígy készíthetünk batátás batyut is, túrós- vagy lekváros batyu helyett - ekkor a tölteléket középre tesszük és a tészta négy sarkát hajtjuk össze.</p>

        <h4 id="batatas-bukta">Batátás bukta</h4>

        <p>40 g élesztőt 1 dl langyos tejjel, egy teáskanál (por)cukorral és egy evőkanál liszttel elkeverve felfuttatunk. Amíg felfut, egy mély tálban szárazon összekeverünk 500 g lisztet 100 g porcukorral és egy kevés sóval, ráütünk egy egész tojást és öntünk rá 100 g olvasztott margarint, majd a felfutott élesztővel és 2 dl tejjel lassan összedolgozzuk. A masszát kiborítva simára gyúrjuk, majd lisztezett tálban 30 percig meleg helyen kelesztjük. A megkelt tésztát 40-50 cm-es oldalú négyzet alakra kinyújtjuk és 10x10 cm-es kockákra vágjuk, így kapunk 16-25 buktát. A kockák egyik felére édes batátakrémet halmozunk, összehajtjuk és a végeit kissé összedolgozzuk, hogy a töltelék ne folyhasson ki. A nyers buktákat kikent-lisztezett tepsibe tesszük szorosan egymás mellé (ha nem akarjuk, hogy összeragadjon, az oldalukat kevés olvasztott margarinnal megkenhetjük). A tetejét megkenjük margarinnal, esetleg vizes tojássárgájával, és 180 C⁰-ra előmelegített sütőben, kb. 30 perc alatt kisütjük. Tálalás előtt szitálhatunk rá porcukrot.</p>

        <h3 id="vegul">Végül</h3>

        <p>Még egyszer szeretnénk hangsúlyozni: az itt felsorolt receptek csak néhány az általunk használt, kitalált vagy átalakítottak közül, válogatás kedvenceinkből. Mindenkit ismét csak arra bíztatunk: variáljon, kísérletezzen, engedje szabadon kreativitását és fantáziáját.</p>

        <p>További ötletadónak számos receptet találhat még, főleg az interneten, például <a href="http://www.mindmegette.hu/kereses/recept/%C3%A9desburgony">itt</a>, meg <a href="http://batata.lap.hu/">itt</a>, meg <a href="http://www.tutitippek.hu/blog/batata-tippek.php">itt</a> is.</p>

        <p>Jó főzést, finom ételeket és hozzá jó étvágyat!</p>
      </section>
    </div>

    <!-- FOOTER  -->
    <div id="footer_wrap" class="outer">
  <footer class="inner page-footer">
    <nav class="nav nav--mod" role=navigation>
  <ul>
  <li class="nav__item">
    <a href="index.html" class="nav__link ">Rólunk</a>
  </li>
  <li class="nav__item">
    <a href="termenyeink.html" class="nav__link ">Terményeink</a>
  </li>
  <li class="nav__item">
    <a href="gyumolcsos.html" class="nav__link ">Gyümölcsös</a>
  </li>
    <li class="nav__item">
    <a href="receptek.html" class="nav__link active ">Receptek</a>
  </li>
</ul>

</nav>


    <p class="copyright">
      <strong>Gyóni Major</strong><br>
      2373 Dabas-Gyón<br>
      Kossuth u. 87.<br>
      zlinszkyf [kukac] gmail [pont] com<br>
      +36 30 289 3824
    </p>
  </footer>
</div>

<!-- Google Analytics -->
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-341238-12', 'auto');
  ga('send', 'pageview');
</script>

  </body>
</html>
