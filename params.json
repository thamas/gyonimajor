{"name":"Gyóni Major ","tagline":"Édesburgonya (batáta) Zlinszky Ferenc családi gazdaságából ","body":"**Vásároljon vegyszermentes eljárással termesztett édesburgonyát és a feldolgozásával készült finomságokat a Gyóni Majorból!**\r\n\r\n## Burgonya, de nem krumpli!\r\n\r\nA batáta, azaz édesburgonya, ásványi anyagokban és vitaminokban rendkívül gazdag, sokféleképpen elkészíthető zöldségféle. Neve ellenére semmiféle rokonságban nem áll a burgonyafélék családjával. Egy másik növény nemzetséghez, a hajnalka-félékhez tartozik. \r\n\r\n### Az édesburgonya finom!\r\n\r\nNagyon sokféle batáta létezik. Az egyiknek fehér, vagy világosszürke színű a húsa, a bőre pedig mély lila színű, _íze a szelídgesztenyére hasonlít_. A másik fajta sötét narancssárga húsú, bőre sárgás, pirosas, ill. réz színű. Ennek a típusnak az _íze nagyon közel van a legédesebb sütőtök ízéhez_. Természetesen mindkét változatnak számos fajtája van, de főzés szempontjából elég ezt a kettőt megkülönböztetni.\r\n\r\n### Az édesburgonya egészséges!\r\n\r\nA növény módosult gyökere tartalékolja a tápanyagot, és ez a termés is egyben.  **Egyetlen közepes méretű édesburgonya szervezetünk számára biztosítja a napi A és C vitamint,** valamint magas rost tartalom mellett a kálium, magnézium, réz és mangán szükségletet is!\r\n\r\n### Jótanácsok batátához\r\n\r\nAz édesburgonyát sohasem szabad hűtőszekrényben tartani (mert +10 fok alatt a benne lévő cukor átalakul keményítővé), kamrában, 10-15 fok közötti hőmérsékleten viszont sokáig eláll. \r\n\r\nAz édesburgonyát csak rozsdamentes késsel szabad vágni, mert a régi vas késektől azonnal feketedik. A hámozott, ill. felszeletelt batátát felhasználásig tegyük egy tál vízbe mert a levegőn hamar oxidálódik.\r\n\r\nTisztelettel kíván hozzá jó étvágyat és jó egészséget:\r\n\r\n**Zlinszky Ferenc és Gergely**  \r\nőstermelők\r\n\r\n**Gyóni Major**  \r\n2373 Dabas-Gyón  \r\nKossuth u. 87.  \r\nzlinszkyf [kukac] gmail [pont] com  \r\n+36 30 289 3824","google":"","note":"Don't delete this file! It's used internally to help with page regeneration."}